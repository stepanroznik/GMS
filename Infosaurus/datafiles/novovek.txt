Kde poprvé začaly pravidelně vycházet noviny?
Ve Svaté říši římské
Ve Velké Británii
Ve Francii
V Americe
Ve Svaté říši římské, přesněji ve Wolfenbüttelu. V roce 1609 se začaly pravidelně vydávat v německém jazyce noviny nazvané  Aviso, Relation oder Zeitung. Dnešní Německo bylo centrem tištěným médií - už v polovině 17. století mohly vycházet noviny v nejméně 30 městech. Jen málo titulů založených v 17. století však nezaniklo, mnoho jich přežilo jen pár měsíců.
Kortti, J. (2019). Media in History: An Introduction to the Meanings and Transformations of Communication Over Time. Macmillan International Higher Education.
Jak se jmenovaly první české noviny?
Sobotní
Nedělní
Pondělní
Úterní 
Noviny v národních jazycích se začaly prosazovat během 17. století. První česky psané pravidelně vycházející noviny se jmenovaly Pražské poštovské noviny (plným původním jménem Sobotní (Outerní) pražské noviny z rozličných zemí a krajin přicházející s obzvláštním jeho císařské a královské Milosti nadáním obdarované). Obsahovaly především zprávy převzaté z rakouského tisku. Jejich zakladatelem a prvním vydavatelem byl Karel František Rosenmüller.
https://ct24.ceskatelevize.cz/archiv/1422396-zacaly-vychazet-prvni-ceske-periodicke-noviny
Která země jako první odstranila preventivní cenzuru?
Anglie
Francie
USA
Svatá říše římská
Anglie v roce 1695 fakticky legalizovala tiskovou svobodu. Tištěná média nebyla podrobována předběžné cenzuře, ale zodpovídala se za svůj obsah příslušným soudům. Tato justiční následná kontrola už nesměla zasahovat proti tištěným médiím před jejich vytištěním. Pokud se tisk dostal do střetu s justicí, bylo to pro porušení zákona - zneužití svobody tisku. Noviny a časopisy ve Velké Británii byly stíhány žalobami za urážku na cti, politické a náboženské delikty. 
https://digitalcommons.law.uga.edu/cgi/viewcontent.cgi?referer=https://en.wikipedia.org/&httpsredir=1&article=1342&context=fac_artchop
Která země vydala právní dokument zakotvující neomezenou tiskovou svobodu?
Francie
Velká Británie
USA
Svatá říše římská
Právo na svobodu vyjádření prvně uznala Francie v Deklaraci člověka a občana z roku 1789. Předtím absolutistický režim nepovoloval, aby noviny umožňovaly otevřenou politickou a společenskou diskusi, působily tak předtím zejména jako kulturní publicistika. Už za Velké francouzské revoluce však docházelo ke zneužívání svobody tisku. 
https://icv.vlada.cz/cz/tema/deklarace-prav-cloveka-a-obcana-60939/
Na jaké trase byl prvně použit Morseův elektrický telegraf? 
Washington - Baltimore
Washington - New York
Baltimore - Philadelphia
San Francisco - California
První elektrický telegraf byl uveden do provozu na mezi Washingtonem – Baltimorem v roce 1844 (Morseova abeceda byla vynalezena už o šest let dříve). Trvalo však několik let, než se podařilo přesvědčit lidi ve státní správě, aby tento nový vynález podpořili. Bez finanční pomoci a bezpečnostních záruk státu byl projekt nerealizovatelný. Cena za použití elektrického telegrafu byla zpočátku velmi vysoká (za jedno slovo se v USA platilo pět dolarů). Zprvu je tak využívaly především velké obchodní společnosti, banky a také zpravodajské agentury.
https://www.thoughtco.com/biography-of-samuel-morse-1992165
S čím souvisel rychlý rozvoj Reuters v 19. století?
Poptávka po informacích z války
Dobrá ekonomická situace na trhu
Finanční podpora od britské vlády
Skvěle vycvičení poštovní holubi
Paul Julius Reuter původně Reuters zakládal jako firmu obchodující jen s burzovními informacemi. Krymská válka (konflikt mezi carským Ruskem a Osmanskou říší podpořenou koalicí Francie, Spojeného království a Sardinského království) probíhající v letech 1853–1856 však ukázala nové možnosti - britská společnost byla lačná po informacích z války. Reuters vlastnila velkou část sítě podmořských kabelů, což jí hrálo do karet a stala se tak jednou z nejvýznamnějších agentur na světě. 
VEČEŘA, Pavel. Úvod do dějin tištěných médií. Praha: Grada Publishing, 2015. Žurnalistika a komunikace. ISBN 978-80-247-4178-9.
Která z významných postav amerických dějin využila novin k šíření fake news? 
Benjamin Franklin
Thomas Jefferson
George Washington
Abraham Lincoln
Benjamin Franklin, jeden z otců zakladatelů (tzv. Founding Fathers) Spojených států, vytvořil v roce 1782 falešnou verzi Bostonských novin The Independent Chronicle. Franklin do této verze umístil vymyšlený příběh o zvěrstvech, které indiáni prováděli na příkaz Britů (konkrétně o pytlech plných skalpů amerických obyvatel). Kopie tohoto článku dále rozeslal, aby získal co největší dosah (jeho cílem bylo, aby byl tento falešný článek publikován ve Velké Británii).
https://allthingsliberty.com/2014/11/propaganda-warfare-benjamin-franklin-fakes-a-newspaper/
Jaká byla první falešná novinová senzace? 
The Great Moon Hoax (1835)
The Great Balloon Hoax (1844)
The Central Park Zoo Escape (1874)
The Great Mammooth Hoax (1899)
V deníku The Sun se objevila série článků o astronomických pozorováních Johna Fredericka Williama Herschela. Příběh popisoval měsíční krajinu, zvířata, která na Měsíci žila a měsíční lidi, čímž senzace skončila. Následně se objevilo krátké oznámení o tom, že další objevy znemožnila porucha teleskopu. Řada newyorských novin článek a jeho výňatky přetiskla, aby neztratila čtenáře. Jednalo se o mystifikaci, které podlehli nejen čtenáří, ale i pár vědců. Jediné, co bylo na článcích skutečné, byla osobnost Johna Herschela, anglického astronoma, který však o celé věci neměl tušení.
http://hoaxes.org/archive/permalink/the_great_moon_hoax
Proč lidé věřili tomu, že tuberkulózu způsobují upíři?
Kvůli tomu, že často umírali příbuzní nakažených
Nemoc přišla z dnešního území Rumunska (Transylvánie)
Kvůli typickému příznaku nemoci - vykašlavání krve
Protože nemocní byli výrazně bledí
V 19. století umíralo mnoho lidí na tuberkulózu a pokud jí člověk podlehl, následovalo ho většinou více členů rodiny. Lidé si to vysvětlovali tím, že mrtví příbuzní se chtěli živit na zbývajících přeživších. Toto přesvědčení bylo natolik silné, že v některých státech západní Evropy exhumovali těla a pálili je. Až v roce 1865 dokázal francouzský doktor, že může být TBC předávána i mezi zvířaty. Teprve o několik let později dokázali vědci přesvědčit společnost, že příčina nemoci je nakažení, nikoliv upíři. 
https://theweek.com/articles/531470/6-crazy-medical-beliefs-from-days-yore
Ve kterém roce došlo k prvnímu (doloženému) pokusu o manipulaci fotografie?
1840
1860
1930
1937
Nejstarším známým pokusem o zmanipulování fotografie je autoportrét francouzského fotografa Hippolyte Bayarda z roku 1840, nazvaný "Sbohem, krutý světe!". Bayard sám sebe v rámci protestu naaranžoval jako utopeného.
https://www.artstor.org/2018/09/12/fake-news-the-drowning-of-hippolyte-bayard
Který z těchto významných spisovatelů vyprodukoval kromě literárních děl také řadu hoaxů?
Edgar Allan Poe
Mark Twain
Ernest Hemingway
Charles Dickens
Edgar Allan Poe se stal autorem celkem 6 více či méně úspěšných hoaxů. Jedním z nich byl tzv. Great Balloon Hoax - Článek o přeletu řiditelného balonu Victoria přes Atlantik, který vyšel v roce 1844 v newyorských novinách The Sun (stejné noviny, kde vyšel 1935 The Great Moon Hoax). Poe do příběhu tohoto článku zakomponoval hodnověrné detaily např. o designu balonu, pohonném systému apod. Důvěryhodnost článku zvýšilo i dosazení skutečných osob. Navzdory tomu byla dva dny poté odhalena jeho nepravost a článek byl označen za mystifikaci.
http://hoaxes.org/archive/permalink/the_great_balloon_hoax